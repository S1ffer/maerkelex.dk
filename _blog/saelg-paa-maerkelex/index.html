---
title: Sælg dit mærke direkte på Mærkelex
image: kuvert-med-maerker.jpg
date: 2017-07-06
da_date: 6. juli 2017
---
<p>
    Som du måske har lagt mærke til, har vi for nylig lanceret et par mærker, som man kan købe direkte på Mærkelex.
    Hvis du vil se, hvordan det ser ud, kan du se på mærkerne <a href="/m/overlevelsestur">Overlevelsestur</a> eller <a href="/m/10-min-taarn">10-minutters-tårn</a>.
</p>
<figure>
    <img src="koeb-maerker.png" alt="her vises købsformularen">
    <figcaption>Man kan nu købe mærker på Mærkelex.</figcaption>
</figure>
<p>
    Vi arbejder hele tiden på at finde ud af hvordan vi kan gøre det endnu nemmere for spejdere over hele landet at dele oplevelser og koncepter med hinanden i form af mærker.
</p>
<p>
    Et af problemerne, vi har set, er at der ofte er usikkerhed omkring køb og salg af mærker.
</p>
<figure>
    <img src="kuvert-med-maerker.jpg" alt="en kuvert der indeholder netop modtagne mærker">
    <figcaption>Mærkerne bliver pakket og sendt.</figcaption>
</figure>
<p>
    Der er ledere, der gerne vil købe mærker til deres spejdere, men ikke synes de får svar hurtigt nok, og ikke ved om deres ordre er gået igennem.
</p>
<p>
    På den anden side er der også dem, der sælger mærker, som tit kan synes at det er lidt uoverskueligt med en separat email, der skal tjekkes løbende, og ordrer i et dokument, der skal sammenholdes med indgåede bankbetalinger og afsendelser.
    Der ligger altså en del arbejde i at sælge mærker!
</p>
<p>
    Det vil vi gerne gøre nemmere, og derfor er vi begyndt at bygge platformen <em>Mærkelex Salg</em>.
</p>
<figure>
    <img src="saelg-maerker.jpg" alt="her vises sælgerens overblik">
    <figcaption>Sådan ser oversigtssiden ud for sælgere, der sælger via Mærkelex.</figcaption>
</figure>
<p>
    Fra kunders synspunkt vil vi gerne gøre det nemmere at finde ud af hvordan man faktisk får købt et mærke.
    Derfor er det nu muligt at betale med kort, i stedet for at skulle til at lave en bankoverførsel.
    Vi har også mange andre ideer i støbeskeen for hvordan vi vil gøre det endnu nemmere, f.eks. at købe mange forskellige uofficielle mærker på én gang, selvom de bliver lavet af forskellige folk.
</p>
<p>
    Fra mærkesælgernes synspunkt har vi bygget en platform, som man kan tilgå på <a href="https://salg.maerkelex.dk">salg.mærkelex.dk</a>, og se hvilke personer, der har købt ens mærke. Det er nemt at finde adressen, og markere ordren som afsendt, når den er sendt.
    Systemet står selv for ordrebekræftigelser og kvitteringer, og det sørger for at man har fået pengene ind.
    Så skal man ikke længere sidde og tjekke op på sin bankkonto!
</p>
<p>
    Vi starter langsomt op med platformen, men hvis du har et mærke, som du godt kunne tænke dig at sælge via Mærkelex, så må du meget gerne kontakte os på <a href="mailto:kontakt@maerkelex.dk">kontakt@mærkelex.dk</a>, så kan vi sikkert finde en aftale!
</p>
<p>
    Spejderhilsen,<br>
    Niels og Anders fra Mærkelex
</p>
