---
layout: default
title: 2 år med Mærkelex!
---
<article class="col content-col">
    <h1>2 år med Mærkelex!</h1>
    <div class="blog-post-date">27. februar 2018</div>
    <p>
        Lige præcis i dag er Mærkelex 2 år gammel.
        Det er to år siden vi første gang annoncerede hjemmesiden offentligt, og siden da har vi blevet en normal del af det at være spejder, og finde inspiration til aktiviteter.
        Det synes vi er rigtig fedt!
    </p>
    <p>
        Vores mission er fortsat at gøre det nemmere at have med spejdermærker at gøre.
        Vi vil hjælpe ledere og spejdere med at finde inspiration til gode aktiviteter.
        Vi vil hjælpe mærkedesignere med at designe gode mærker.
        Vi vil hjælpe mærkedesignere med nemmere at få solgt deres mærker.
        Og vi vil hjælpe købere af mærker med nemmere at få fat i de mærker, de vil have.
    </p>
    <p>
        For et år siden lancerede vi bloggen her, i anledning af Mærkelex' 1 års fødselsdag.
        Siden da har vi skrevet en del blog posts om mærker til inspiration, holdt et par konkurrencer, og skrevet om <a href="/blog/ide-til-maerke/">hvordan man finder en god ide til et mærke</a>.
        Tjek oversigten over alle vores blog posts <a href="/blog/">her</a>.
    </p>
    <p>
        Vi har planer om flere blog posts og guides i det næste år, og vi vil også rigtig gerne høre fra jer:
        Hvad vil I gerne se, her på siden?
        Hvilke guides mangler vi?
        Kunne du tænke dig at skrive et indlæg til vores blog?
    </p>
    <p>
        I løbet af det sidste år har vi også lanceret salg af mærker.
        I første omgang har vi solgt mærker, som vi selv har designet&mdash;for at teste på egen krop.
        Det er faktisk lykkedes os at sælge over 400 mærker online, siden vi lancerede featuren i august, og det på trods af at <a href="/shop/">vi kun sælger 3 forskellige mærker lige nu</a>.
    </p>
    <p>
        Nu hvor vi efterhånden er sikre på at vores webshop fungerer, er vi også klar til at åbne op for flere sælgere.
        For det var aldrig meningen at den bare skulle bruges af os.
        Vi håber at den bliver en del af at gøre det nemmere at købe mærker, men især også at sælge mærker.
        Vi er lige nu i gang med at aftale de første samarbejder om salg af andres mærker gennem Mærkelex, og hvis du, som mærkesælger, er interesseret, må du endelig <a href="/kontakt/">tage fat i os</a>!
    </p>
    <p>
        Webshoppen har dog også sine begrænsninger.
        Lige nu kan man kun købe én type mærke ad gangen, og det er en fjollet begrænsning.
        Derfor er vores højeste prioritet lige nu at få bygget en indkøbskurv til siden, så man kan lægge flere mærker sammen, før man betaler, og forhåbentlig pare noget porto.
    </p>
    <p>
        Ligesom året før, var vi også på Det Danske Spejderkorps' Korpsrådsmøde i 2017.
        I det sidste år forsøgte vi os også med at sælge mærker <em>in person</em>, både på Spejdernes Lejr 2017 og Korpsrådsmødet, hvilket gik over al forventning.
    </p>
    <p>
        Nu hvor vi snakker om nye ting, har vi selvfølgelig også lavet alle mulige små opdateringer på hjemmesiden, for at gøre brugeroplevelsen bedre.
        I har måske især lagt mærke til vores nye header, og at vi nu har en menu, så man faktisk kan finde en del af siderne på Mærkelex!
    </p>
    <p>
        I løbet af det første år af Mærkelex fik vi 400 likes på <a href="https://www.facebook.com/maerkelex" rel="noopener" target="_blank">vores facebook-side</a>.
        I det her andet år har vi fået omkring 400 mere.
    </p>
    <p>
        Da det første år gåede, havde vi, i den travleste periode, 1500 unikke besøgende på 30 dage.
        I det forgangne års tid nåede vi helt op på 4400!
    </p>
    <p>
        Gad vide hvad det næste år bringer?
        Vi har som nævnt nogle planer, men det er godt nok svært at vide.
        Vi glæder os, og håber I vil være med til at udbrede kendskabet til spejdermærker, og alle de fede aktiviteter de dækker over!
    </p>
    <p>
        Spejderhilsen,<br>
        Anders og Niels fra Mærkelex
    </p>
</article>
<aside class="col aside-col">
    <h1>Hvad mangler Mærkelex?</h1>
    <p>Sidder du med ideen til den der ene feature, vi ikke har, og som er helt oplagt?</p>
    <p>Du er meget velkommen til at skrive til os på <a href="mailto:kontakt@maerkelex.dk">kontakt@mærkelex.dk</a>!</p>
    <br>
    <h1>Se alle vores blog posts</h1>
    <p>Hvis du vil se om du er gået glip af noget, kan du tjekke oversigten over <a href="/blog/">alle blog posts</a>, vi har skrevet.</p>
    <br>
    <h1>Sælg dine mærker på Mærkelex</h1>
    <p>
        Hvis du vil gøre livet lidt nemmere for dig selv som mærkesælger, kan vi måske hjælpe.
        Tjek vores <a href="/prisberegner/">prisberegner</a> for at se hvilke muligheder, der er.
    </p>
</aside>
