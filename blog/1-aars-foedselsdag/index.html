---
layout: content
title: 1 års fødselsdag!
---
<article class="col content-col">
    <h1>Mærkelex fylder 1 år!</h1>
    <div class="blog-post-date">27. februar 2017</div>
    <p>
        Der er gået et år siden vi først lancerede Mærkelex, og sikke et år!
    </p>
    <p>
        Vi startede et lille projekt fordi vi syntes det var svært at finde ud af hvilke mærker man egentlig kunne tage.
        Vi var tropsledere, og vores spejdere havde taget nogle mærker fra De Grønne Pigespejdere, som havde været rigtig sjove.
        Men hvad fandtes der egentlig ellers?
    </p>
    <p>
        Det tog et godt stykke tid at finde ud af hvor alle mærkerne kunne findes, og det tog endnu længere at skrive alle mærkerne fra DDS, KFUM og De Grønne Pigespejdere ind --- hold da op hvor var der mange mærker.
        Og vi skrev dem allesammen ind, manuelt.
    </p>
    <p>
        Vi har løbende fået flere og flere besøgende, og for nylig rundede vi over 1500 unikke brugere på en måned.
        Og så rundede vi for nylig 400 likes <a href="https://www.facebook.com/maerkelex">på Facebook</a>!
    </p>
    <p>
        Der er sket rigtig meget med siden, siden vi først lancerede.
        Mange af opdateringerne har været små, og sikkert nærmest til at overse.
        For eksempel har vi lagt en del arbejde i at få alting til at fremstå pænt og være brugervenligt, både på computer, tablet og telefon.
    </p>
    <img src="./maerkelexorigins.png">
    <p>
        Vi har også lavet ting, der ikke rigtig har set dagens lys endnu &mdash; eller i hvert fald ikke er ofte besøgte destinationer på siden, f.eks. vores <a href="/faq/">FAQ-side</a> og <a href="/avanceret/">Avanceret Søgning</a>.
        Det er enten fordi vi ikke lige har ramt helt rigtigt med ideen bag, eller fordi folk faktisk ikke har brug for hjælp for at finde ud af hvordan Mærkelex fungerer (og det er jo bare fedt).
    </p>
    <p>
        På korpsrådsmødet i 2016 prøvede vi at gøre lidt opmærksom på vores eksistens, og vi tror det virkede &mdash; i hvert fald fik vi en del flere besøgende efter.
        Vi fik også lige tid til at lave en feature: nemlig fremhævning af de most populære og de nyeste mærker i oversigten.
    </p>
    <p>
        Vores mål er faktisk lidt større end bare at være et sted man finder mærker.
        Vi vil gerne være sted<em>et</em> man tager hen, hvis man vil finde ud af noget med mærker.
        Det betyder at vi altså ikke "bare" vil være en side for ledere, der vil inspireres til at afholde et møde.
        Vi vil også gerne hjælpe grupper med at blive bedre til at lave mærker til deres egne ture.
        Og vi vil gerne gøre det endnu nemmere at designe et uofficielt mærke og få det ud til andre.
    </p>
    <p>
        Vi synes mærker er helt fantastiske!
        De fungerer som motivation.
        De giver prestige.
        De fungerer som et fælles sprog blandt spejdere.
        Hvor mange gange har du ikke set to spejdere møde hinanden for første gang: "nå, har du også taget 24 timer i sovepose?"
        For mærker er også en ice breaker.
    </p>
    <p>
        Vi glæder os rigtig meget til at se hvad det næste år bringer, og har mange spændende ideer vi gerne vil prøve af.
        Vi håber I vil være med!
    </p>
    <p>
        Spejderhilsen,<br>
        Anders og Niels fra Mærkelex
    </p>
</article>
<aside class="col aside-col">
    <h1>Hvad mangler Mærkelex?</h1>
    <p>Sidder du med ideen til den der ene feature, vi ikke har, og som er helt oplagt?</p>
    <p>Du er meget velkommen til at skrive til os på <a href="mailto:kontakt@maerkelex.dk">kontakt@mærkelex.dk</a>!</p>
</aside>
