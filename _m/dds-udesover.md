---
name: Udesover
tags:
- DDS
- DDS-fokusmærke
- familiespejder
age: 3-6
image: dds-udesover.jpg
buylink: https://www.spejdersport.dk/fokusmaerke-udesover.aspx
infolink: https://dds.dk/index.php/maerke/udesover
---
At sove ude er altid en stor oplevelse og en af grundingredienserne i at være på tur. Familiesover-mærket kan for mange børn være deres første oplevelse med at sove udenfor og ligge i telt eller shelter. Familiespejderne, der tager mærket, sover ude sammen med eller i nærheden af en forælder. Mærket kan fx tages i forbindelse med Det Danske Spejderkorps’ årlige Sov Ude-dag i maj.

Fokus i mærket er de mange oplevelser, som det fører med sig at sove og spise ude. At mørket langsomt sænker sig, som solen går ned. Varmen fra bålet og den kølige aftenluft. Lyden af vinden i træerne. Og ikke mindst oplevelsen af at sove i naturen, hvor man ikke bare kan tænde natlampen og gå ud på toilettet, hvis man skal tisse. Det er oplagt at kombinere mærket med lege, opdagelsestur i det lokale krat, besøg af en naturvejleder eller lignende.