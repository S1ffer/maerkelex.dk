---
name: Sundt og godt
tags:
- uofficielt
- forløb
image: sundt-og-godt.jpg
coverimage: cover-food.jpg
buylink: https://missing
---
Formålet med mærket er, at man skal lære at leve sundt og godt. Dette indebærer, at man skal lære om hvorfor det er så fedende at spise junkfood og andre (fedende) produkter samt lærer om hvor meget motion, der skal dyrkes for at forbrænde den
mad, vi spiser.

Mærket er yderst velegnet som weekend-aktivitet for en enkelt enhed eller for hele gruppen.

## Regler

Lev sundt i minimum 36 timer, dvs. uden slik, kager, og anden usund mad, fx junkfood (burger, pommes frites,hotdogs) eller pandekager.

Desuden skal man dyrke motion og gå min 3 timer. Gåturen kan evt. erstattes af en tur i svømmehallen, hvor det ikke kun er leg.

I grupper af to personer skal man opfinde en ret udelukkende bestående af grøntsager og frugter (man må selvfølgelig også bruge krydderrier og vand) der kan evt. laves en dressing som helt og aldeles udelukker fedtstof. Man kan evt. gøre brug af plantebaseret kød, hvis man ikke kan undvære. (pas på fedtstoffet)

Gruppen skal vælge min. en af retterne og lave dette til et eller flere af måltiderne i løbet af de 36 timer.

### Undervisnings forløb

Lederne laver et undervisnings forløb omkring sund/usund mad og hvorfor det er vigtigt at spise sundt og hvad er fedende. Dette kan laves som et løb, quiz eller I kan spille [madspillet](http://www.fahot.dk/FastholdelsesTaskforce/Fastholdelseskaravanen/Paedagogik-og-undervisning/Madspil).

## Forslag til aktiviteter

### Spis 2 skiver rugbrød på 5 minutter

Alle spejdere får udleveret to skiver rugbrød og skal samtidigt prøve at spise dem på mindre end 5 minutter uden at drikke noget undervejs. Der må ikke være noget pålæg eller lign. på brødet.

Groft rugbrød er nemmere at spise uden at drikke, så hvis det bliver for nemt kan der købes finere rugbrød.

### Blindsmagning med frugt og grønt

Alle spejderne får bind får øjnene og skal derefter smage på en masse forskellig frugt og/eller grøntsager. Der kan evt. indgå 3 ikke så almindelig kendte frugter/grøntsager.

### Stege og spisning af melorme, andre typer orme eller insekter.

Man prøver i gruppen både at stege og spise melorme og andre insekter. Man kan evt. opfinde en opskrift man kan bruge dem i (kan fås [fra Nemlig.com](https://www.nemlig.com/melorme-5025357?gclid=Cj0KCQiA-8PjBRCWARIsADc18TIoOXRSjmDBo8GFMriTN1z7wYD02P_7yR8GfI5w3QyqADVy1FJ4V8caAsXOEALw_wcB)).

Eller: https://www.dininsektbutik.dk/

### Vandretur med terning.

Alle spejdere går ud på en lang vandretur (min 3 timer) som bestemmes af en terning. Efter tur slår spejderne med terningen, når man kommer til et sted, hvor man kan vælge retning, fx et vejkryds. Ved 2 muligheder gælder, at ved et lige antal øjne drejer man til venstre, ulige antal øjne drejer man til højre. Er der 3 muligheder, drejer man til venstre ved 1 og 2 øjne, lige ud ved 3 og 4 øjne og højre ved 5 og 6 øjne. På et tidspunkt må man naturligvis tage en beslutning om at vende næsen hjemad, hvis ikke terningen allerede har vist vejen.

Køb evt. ind på turen eller medbring sunde snacks hjemmefra.

### Træningsprogram.

Alle spejderne deltager i udarbejdelse af et 15 minutters træningsprogram som skal
udføres minimum

- Bævere – 3 gange
- Ulve – 4 gange
- Juniorer – 5 gange
- Troppen – 6 gange
- Seniorer – 7 gange

i løbet af de 36 timer. Pioner evt. træningsapparature af rafter og reb.

### Stafet 1

Alle spejdere stilles op i en række og lederne viser en pose slik (fx lakridskonfekt eller vingummi) frem og spørger spejderne hvor mange stykker de har lyst til at spise.

Derefter fortæller lederen at for hvert stykke slik de spiser skal spejderen løbe 2 til 4 gange rundt om hytten (varierer alt efter størelsen af hytten). 1 stykke lakrids konfekt indeholder 20 kcal – man forbrænder 1 kcal per km for hvert kg man vejer – vejer man 50 kg, skal man således bevæge sig 0,4 km for at forbrænde et stykke lakridskonfekt Man kan evt. beregne her hvor meget den enkelte spejder skal løbe: [https://iloebesko.dk/kalorieforbrug/]

Husk at måle hvor langt der er rundt om hytten i meter.

### Stafet 2:

Spejdere stiller op i 2 rækker og skal en efter en løbe ti meter ud til en gulerod spise den og bukke sig forover og sætte en finger i jorden mens man drejer ti gange om sig selv og skal derefter løbe tilbage.

### Lav jeres egne sunde snacks evt müslibarer.

Brug evt denne opskrift: https://www.dk-kogebogen.dk/opskrifter/32139/muslibar

Tag en snak om hvorfor en müslibar er sundere end vingummi og chips – sunde kontra usunde fedtstoffer og kulhydrater.
