---
name: Stjernekigger
tags:
- DDS
- DDS-fokusmærke
- mikrospejder
age: 6-8
image: dds-stjernekigger.jpg
buylink: https://www.spejdersport.dk/fokusmaerke-stjernekigger.aspx
infolink: https://dds.dk/index.php/maerke/stjernekigger
---
Som spejdere er vi udenfor – også når solen er gået ned, og det bliver mørkt omkring os. Dette mærke handler om at blive fortrolig med mørket og opleve noget af nattens – og ideelt set stjernehimmelens – magi. 
På denne tur har vi en overnatning – helst udenfor fx i telt, bivuak eller shelter. Lejrpladsen skal gerne ligge et sted væk fra byens lys og gerne med adgang til en bakketop eller stor lysning med godt udsyn til himmelen. I løbet af aftenen/natten tager vi ud og oplever mørket og forhåbentlig også en flot stjernehimmel. Vi lærer også om dyrs natteadfærd og ser, om vi kan høre eller få øje på nogle.
For de spejdere (og ledere!), der har lyst, kan vi også stå tidligt op og opleve solopgangen.