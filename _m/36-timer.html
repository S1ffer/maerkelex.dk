---
name: 36 timer
description: >
  <p>Hvordan arbejder du, når du har været vågen i 24 timer? Og hvordan er du som spejderven, efter 31 timer uden søvn? Er det sjovt at pionere om natten? Eller hvordan ser byen ud klokken 3 om morgenen?</p>
  <p>Alt dette kan du afprøve hvis du holder dig vågen i 36 timer!</p>
  <p>Du lærer meget om dig selv og dine spejderkammerater, samtidig med at du oplever verden om natten.</p>
  <p>For at få mærket, skal du holde dig vågen i 36 timer. Heraf skal hovedparten være i forbindelse med spejderaktiviteter. Herunder gælder også transport til og fra arrangementer eller kurser eller andet.</p>
  <p>Det er en god idé at være flere sammen om at tage mærket, for ellers bliver det 36 meget lange timer!</p>
  <p>Hvilke aktiviteter I laver er op til jer selv, men fællesbetegnelsen for dem skal være spejderaktiviteter.</p>
  <p>Det er i løbet af de 36 timer tilladt at tage et powernap på maksimalt 20 minutter.</p>
  <p>De sejeste kan gøre mærket Xtreme, og dermed fortjene et X til at sætte på mærket.</p>
  <p>For at x’e mærket skal man holde sig vågen i 48 timer. Man må maksimalt tage 2 powernaps af 20 minutters varighed (og de kan ikke bruges som en på 40 minutter). Derudover er reglerne de samme.</p>
tags:
- uofficielt
- forløb
age: 12+
image: 36-timer.jpg
buylink: https://www.facebook.com/36timer
price: 20
preorder: true
---
