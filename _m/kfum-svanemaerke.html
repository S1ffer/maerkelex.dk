---
name: Svanemærket
description: >
  <p>
    Svanemærkeprojektet er et partnerskab mellem KFUM-Spejderne i Danmark og Miljømærkning Danmark. Projektets formål er at øge spejdernes kendskab til Svanemærket.
  </p>
  <p>
    Samarbejdet omfatter et aktivitetshæfte samt et stofmærke udviklet til spejdere i alderen 8 - 14 år. Mærket til ulve, juniorer og trop skal lære spejderne om den unikke livscyklustankegang, Svanemærket er baseret på.
  </p>
  <p>
    Livscyklustankegangen handler om at vurdere et produkts miljøbelastning i hele dets liv. Derfor er der krav til, hvilke materialer der må bruges i svanemærkede produkter. Eksempelvis skal materialerne kunne genbruges, og produkterne skal produceres ved reduceret brug af energi og ressourcer.
  </p>
  <p>
    Med projektet får op til 12.000 spejdere et kvalificeret kendskab til Svanemærket, når de i fællesskab arbejder med aktivitetshæftet til de ugentlige spejdermøder.
  </p>
  <p>
    Materialet skal med en legende tilgang lære spejderne om, hvorfor og hvordan produkter og services kan svanemærkes. Det klæder spejderne på til at tage ansvar og gøre en positiv forskel for miljøet.
  </p>
  <p>
      <a href="https://www.55nord.dk/kfum-spejderne/soegeside?q=svanem%C3%A6rket">Mærker og aktivitetshæfter kan bestilles gratis hos 55nord.</a>
  </p>

  <h3>Sådan tager du mærket</h3>
  <p>
    Når du som spejder tager "KFUM-Spejdernes Svanemærke", skal du sammen med din gruppe tage udgangspunkt i aktivitetshæftet. Hæftet er opbygget efter Svanemærkets livscyklustankegang, som du møder på de næste sider. Sammen med din spejdergruppe skal du arbejde med alle fire faser i livscyklustankegangen:
  </p>
  <ul>
      <li>Råvarefasen</li>
      <li>Produktionsfasen</li>
      <li>Brugsfasen</li>
      <li>Affalds- og genbrugsfasen</li>
  </ul>
  <p>
    I hæftet finder du aktiviteter til hver fase. På én af de sidste sider er der en afkrydsningsliste med "10 ting du nu ved om Svanemærket’". På den liste kan du løbende sætte et kryds, når du har lært noget nyt. Til sidst skal du sammen med de andre i gruppen bruge den viden, du har fået gennem aktiviteterne, til at bygge en miniudgave af en svanemærket spejderhytte.
  </p>
tags:
- KFUM-Spejderne
- grøn-spejder
- forløb
age: 8+
image: kfum-svanemaerket.jpg
buylink: https://www.55nord.dk/kfum-spejderne/soegeside/maerker-1/svanemaerket
infolink: https://spejdernet.dk/badges/svanemaerket/
---
