---
name: Velvære
tags:
- uofficielt
image: velvaere.jpg
buylink: https://www.facebook.com/velvaeremaerke
highlight: new
date: 2018-01-29
---
Hvad handler spejder egentlig om? Hvad skal man lave til et spejdermøde? Kan man få nok
af knob, bål og rafter?

Har du også stillet dig selv disse eller lignende spørgsmål, så har vi mærket til dig!

Udlev dit indre luksus dyr, og gør dig selv fortjent til Velvære Mærket.

Mærket gives efter et forløb, af tre møders varighed eller tilsvarende, og som omhandler
flere bud på, hvad velvære kan være.

Forløbet indledes med en diskussion om hvad velvære er. Her skal spejderne bidrage med
deres personlige bud på, hvad velvære er for en størrelse for dem. Efterfølgende
planlægges en række møder, hvor grenen/patruljen får mulighed for at afprøve de forskellige
forslag i praksis. Nedenfor er angivet en række forslag til inspiration, men det er kun jeres
fantasi, der sætter grænsen for hvad i kan lave:

- Zoneterapi
- Massage
- Healing
- God mad
- Rafte-spa
- Vinterbadning og saunagus
- Neglebehandling
- Fremstille skønhedsprodukter (cremer, lotion, etc.)

Det kan være en fordel at invitere kyndige personer med til møderne, som kan bidrage med
viden og passion om netop deres version af velvære.