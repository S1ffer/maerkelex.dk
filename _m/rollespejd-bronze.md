---
name: Rollespejd Bronze
tags:
- uofficielt
- forløb
- rollespil
image: rollespejd-bronze.jpg
price: 20
date_added: 2019-04-02
---
RolleSpejd-mærket er til de spejdere/grupper, som har lidt ekstra fantasi-ramme på aktiviteterne - hvor det ligefrem bliver til rollespil.

Samtidig ønsker vi med mærket at vise spejderledere, at spejderne har utroligt meget til fælles med rollespillere.
RolleSpejd mærket er opdelt i 3 niveauer: Bronze, Sølv og Guld.

## Aktiviteter:
- Lav dit eget rollespilsvåben.
- Lav dit eget skjold.
- Lav et stykke udstyr i læder (pung, bælte, etc).
- Sy et stykke kostume (kofte, bukser, strudhætte, etc).
- Plante-farv stof til tøj.
- Deltag i en rolle-workshop.
- Deltag i Heraldik-workshop, og lav dit eget våbenskjold.
- Deltag i et bord-rollespil.
- Arranger din egen bord-rollespil-kampagne.

## Sådan tager du mærkerne:

**BRONZE (dette mærke):**
- Deltag i et live-rollespil - selvfølgelig med dit tørklæde på.
- Færdiggør mindst 1 ting fra Aktivitetslisten.

**[SØLV](/m/rollespejd-soelv/):**
- Overnat til et live-rollespil - selvfølgelig med dit tørklæde på.
- Færdiggør mindst 3 ting fra Aktivitetslisten.

**[GULD](/m/rollespejd-guld/):**
- Arranger dit eget live-rollespil (for minimum 42 deltagere) - selvfølgelig med dit tørklæde på.
- Færdiggør mindst 7 ting fra Aktivitetslisten.

Det er ikke muligt at få alle tre mærker på een gang. Du skal som minimum deltage i et nyt live-rollespil mellem hvert mærke - og selvfølgelig opfylde de andre krav. 

Man kan godt tælle "Lav et stykke udstyr i læder" og "Sy et stykke kostume" med flere gange. Hvis bare det er nye typer af udstyr hver gang.

At arrangere sit eget live-rollespil betyder ikke, at man skal være alene om det. Det er helt OK, at flere spejdere går sammen om at arrangere det. Og selvfølgelig også, at de får hjælp af ledere eller andre undervejs.
Det vigtige er, at spejderen får konkrete opgaver at løse, og oplever at have ansvar for andres rollespilsoplevelse.

Den enkelte leder kan naturligvis udvide listen under bronze. Vi vil meget gerne høre om gode idéer til aktiviteter.
