---
name: På opdagelse
description: >
  <p><strong>Formål</strong></p>
  <p>Ulve kan begejstres, fascineres og udvikle sig, når de får lov til at gå på opdagelse på ukendte steder. Gennem mærket skal ulvene ud til grænsen af det trygge og kendte, derud hvor det er sjovt at gå på opdagelse.</p>
  <p>Man lærer både noget om sig selv og kammeraterne, og man finder ud af, hvordan man opmuntrer sig selv og hinanden til at nå længere, end man troede, at man kunne.</p>
  <p><strong>Læringsmål</strong></p>
  <p>- Kan reagere på, udtrykke og tage ansvar for egne behov.</p>
  <p>- Kan behandle mindre skader.</p>
  <p><strong>Derfor gør vi det</strong></p>
  <p>Det er vigtigt, at ulvene er klar til at vove sig ud i ukendte områder. De skal have en fornemmelse af, hvad hver enkelt kan klare, og hvad der er nødvendigt udstyr for at kunne gennemføre, hvad de sætter sig for.</p>
  <p>Man har brug for grundlæggende førstehjælp, også som ulv. Når man er på opdagelse, kan man komme til skade eller komme i situationer, hvor det er vigtigt at kunne klare sig selv eller hjælpe andre.</p>
tags:
- KFUM
- grøn-spejder
- KFUM-specialmærke
- forløb
age: 8-10
image: kfum-paa-opdagelse.jpg
buylink: http://55nord.dk/Default.aspx?ID=33&GroupID=GROUP509&ProductID=941614
infolink: https://spejdernet.dk/badges/paa-opdagelse/
---
