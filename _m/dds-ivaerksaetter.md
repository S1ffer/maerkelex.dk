---
name: Iværksætter
tags:
- tværkorpslig
- forløb
age: 10+
image: dds-ivaerksaetter.jpg
buylink: https://www.spejdersport.dk/ivaerksaetteri.aspx
infolink: http://pigespejdernesfællesråd.dk/IGV
---
Iværksætter-mærket er tværkorpsligt og gives til spejdere, der har arbejdet med entreprenørprojektet "Iværksætteri giver værdi".

# Hvordan kan spejdere iværksætte projekter, der skaber værdi lokalt?

"Iværksætteri giver værdi" er et aktivitetsforløb for spejdere i alle aldre.

Formålet med "Iværksætteri giver værdi"-forløbet er at give den enkelte spejder gode oplevelser med at arbejde med socialt iværksætteri.

Socialt iværksætteri er at handle på egne idéer sammen med andre, for eksempel at udvikle og gennemføre spejderaktiviteter med børn i en børnehave. Socialt iværksætteri lægger sig op af spejderprincippet om at tage ansvar over for den omverden, vi er en del af. Samtidig indbyder forløbet til at spejderne tager ansvar for egen udvikling ved at handle på egne idéer. Gennem forløbet kommer spejderne til at arbejde med spejdermetoden, og der vil være særligt fokus på learning by doing, samfundsliv samt medbestemmelse og ansvarlighed.

Gennem arbejdet med projektet er det målet, at spejderne opnår:

- Bevidsthed omkring målgrupper og problemstillinger i lokalområdet.
- Erfaring med at iværksætte projekter.
- Oplevelse af empowerment - en følelse af at gøre en forskel.
- Mod og lyst til at arbejde videre med iværksætteriprojekter i spejdersammenhæng såvel som i sit øvrige liv.
