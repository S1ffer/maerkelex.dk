---
name: Bålmad
tags:
- uofficielt
- forløb
- bål
age: 10+
coverimage: cover-campfire.jpg
image: baalmad.jpg
buylink: https://www.jyderupspejderne.dk/spejdermaerket-balmad
---
Spejdermærket Bålmad er et mærke opfundet af Skarridsø Gruppe Jyderupspejderne fordi vi mente at bålmad er så specifik en spejder egenskab at den fortjente et eget mærke.

Mærket er  rundt 4 cm i dia. med en broderet kant og et motiv bestående af en kokkehue sat på flammer, med teksten bålmad.

Mærket kan opnås ved at man laver alle følgende ting på et bål og hvor resultatet er spiseligt og præsenterbart i en grad som sikrer at andre vil spise retten med velbehag. Ikke sort, ikke rå og ikke over tilberedt. Alle opgaver skal løses i grupper af 2 spejdere. Og vurderes lokalt af de ledere og medspejdere der er.

- Pandekager stegt over åben ild. Ikke trangia. 2 stk. som overholder ovenstående beskrivelse.
- Fladbrød stegt over åben ild. Ikke trangia. 2 stk. som overholder ovenstående beskrivelse.
- En portion kødsovs til 2 personer. Ensartet snittet og skåret grøntsager. Tilsmagt med salt og peber sådan at ovenstående beskrivelse kan overholdes.
- 200 g pasta kogt og serveret. Pastaerne skal være kogt ensartet og ikke udkogte eller kogt for lidt.
- Snobrød. som skal være færdigbagt uden at være sort og det skal være helt og løsnet fra pinden.

Guld, sølv og bronze mærket opnås ved at følgende er opfyldt foruden det ovenstående.

**Bålmad + Bronze:** Her tilberedes en tre retters menu bestående af Forret: tarteletter med høns i asparges, Hovedret: steg med 3 slags grøntsager, og Dessert: gammeldags æblekage (æblegrøden/æblerne skal selvfølgelig være hjemmelavet) med flødeskum.

**Bålmad + Sølv:** Hvad man skal under Bronze + der skal grønsagerne selv høstes og renses direkte fra jorden. Og flødeskummet til æblekagen er pisket uden maskine.

**Bålmad + Guld:** Alt fra Sølv og Bronze + der skal man selv hugge hovedet af hønen og plukke og rense den. Plus ordnet og selv høstet grønsagerne direkte fra fra jorden. Og raspen til æblekagen er selv revet, tørret og ristet.

Selvfølgelig gælder reglerne fra Bålmads mærket med at alt skal godkendes, være pænt og præsentabelt og ordentligt krydret. Dog behøve det ikke være i tomands grupper, på Bronze, Sølv og Guld der må man gerne være 4 mandsgrupper.

Reglerne skal følges og maden skal tilberedes og serveres. Er man vegetar eller lignende behøver man selvfølgelig ikke spise maden, det kan man få andre til.
