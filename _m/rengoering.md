---
name: Ren&shy;gørings&shy;mærket
tags:
- uofficielt
- duelighed
image: rengoering.jpg
buylink: https://www.herfoelgespejderne.dk/maerker
date_added: 2020-02-09
---
Du kender det sikkert, der skal gøres rent og du bruger en del tid på at måtte forklare ungerne hvordan der
skal gøres rent og hvilken rækkefølge.

Redningen er her – Rengøringsmærket – Når spejderen har fået dette mærke, kan du læne dig tilbage og
nyde at der bliver gjort rent på den rigtige måde, uden du behøver forklare hvordan.

For at erhverve sig mærket skal rengøringsproceduren gennemgås, hvad starter man med – hvornår skal gulv
vaskes og fejes, hvordan rengør man toilettet osv.

Hvordan det forklares og gøres, er op til spejderlederne selv at komme med forslag til, da der er mange
forskellige måder at gøre rent på.

Der lægges op til at lave forskellige tests undervejs, en teoretisk og praktisk prøve.

Forslag til teoretisk prøve kan være:

1. Hvad er det første man skal gøre?
2. Hvordan tørre man støv af?
3. Hvordan vasker man gulvet?
4. Hvilken rækkefølge er den rigtige at gøre rent på:
  a. Tørre støv af, feje, vaske gulv? 
  b. Vaske gulv, feje, tørre støv af?
  c. Feje, tørre støv af, vaske gulv?
5. Hvad er den rigtige dosering af sæbe til gulvvask?
6. Hvorfor er det vigtigt at gøre rent og holde orden?
7. Hvordan opvrider man en karklud rigtigt?
8. Hvilke rengøringsartikler bruger man i daglig rengøring?

Praktisk prøve kan være at skrive nogle ting ned på stykker papir og trække lod om opgaverne, så skal
spejderen udføre opgaven.

Happy Cleaning
