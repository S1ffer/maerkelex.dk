---
name: Æg-cellente
tags:
- uofficielt
image: aeg-cellente.jpg
buylink: https://www.herfoelgespejderne.dk/maerker
date_added: 2019-09-11
---
Æg-cellente er for jer der bare elsker æg.
For at opnå Æg-cellente status og dermed få mærket på ærmet, skal spejderen spise æg i alle måltider på en dag,
det kan med fordel tages i forbindelse med en overnatning med spejdergruppe.
Formålet er at have en fælles oplevelse omkring mad, madlavning og spisning.
Måske smager man noget nyt, som også kan være gamle retter; måske man har prøvet det hele før.
En del af øvelsen kan også være at spejderne selv skal finde retterne i kogebøger eller på nettet.
Husk æg kommer ikke kun fra hønen, men også andre fuglearter - vagtelæg, strudseæg og fiskrogn.
Mulighederne er mange.

### En menu kunne se sådan ud:

**Morgenmad:**
- 2 slags havregrød
- 1 med ingefær og 1 uden
- Stegt bacon og røræg

**Frokost:**
- Torskerogn med hjemmelavet remoulade
- Æg i kokotte med spinat
- kogte æg store og små
- Små spejlæg og æg nudler
- Tartar madder med vagtel-æggeblommer

**Aftensmad:**
- Kogt torsk med sennepssauce og smilende æg

**Dessert:**
- Kage med masser af æg
- Fersken lagt på og flødeskum omkring (spejlæg)

**Aftensnack:**
- lakrids æg

Har man lyst til noget at drikke kan man jo lave en æggepunch.

Så nu er der kun tilbage at gå i gang og spørge sig selv:
_Hvad kom først - Hønen eller ægget?_