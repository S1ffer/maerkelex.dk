---
name: Vinterbivy
tags:
- DDS
- DDS-fokusmærke
- juniorspejder
age: 10-12
image: dds-vinterbivy.jpg
buylink: https://www.spejdersport.dk/fokusmaerke-vinterbivy.aspx
infolink: https://dds.dk/maerke/vinterbivy
---
Dette mærke er – ganske enkelt – en vinterbivuaktur med én overnatning. Mærket giver spejderne gode muligheder for at opleve den lange vinternat, som selvfølgelig er kold og mørk, men også kan være enormt hyggelig og give helt anderledes naturoplevelser, end man er vant til. 

En succesfuld vinterovernatning kan give spejderne en 'jeg-kan'-oplevelse, ligesom den kan danne ramme om gode sociale aktiviteter og snakke i bivuakken i løbet af den lange vinternat, hvor man ofte er i posen lang tid før normal sengetid.

Spejderne er selv med til at opføre de bivuakker, de skal sove i, ligesom de er med til at lave mad. Mærket kan fint kombineres med vandring til lejrpladsen, men bivuakkerne kan også ’bare’ opføres ved fx gruppens grund.

Det er oplagt at bruge et eller to møder op til turen på forberedelse og afpudsning af relevante færdigheder (fx besnøringer, bygning af bivuak, lejropbygning osv.)